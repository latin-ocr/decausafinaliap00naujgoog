Introductio in ν Timaeum. ν

ln «Phaedone», ut vidimus, Plato νοῦν Anaxagorae ut
veram omnium causam recognovit ; quam causam tamen prae·
termittit et ideas ponit ut causas generationis et corruptionis
singularium; neque de ideis loquitur nisi in plurali ita ut
quaevis idea nonnisi causa particularis sit; pariter nulli ex
hisce ideis eam tribuit causalitatem ut νῷ Anaxagorae. Sed in
hoc dialogo non indicavit quomodo ideae causarent.

ln «Republica» Plato ulterius progreditur atque ex con-
sideratione idearum ad summam ideam boni pervenit; quam
ille omnino a ceteris ideis distinguit; et tamquam causam
omnium idearum rerumque habet. Licet Plato non determina-
verit quae sit causalitas idearum sub idea boni, quae principalis
omnium causa est pariter ac νοῦς Anaxagorae, tamen supponit
ceteras ideas causas secundas esse, quia illae sicut in esse ab
idea boni dependent ita et in causando debent dependere.

Usque adhuc Plato nondum explicavit quaestiones, quas
in «Phaedone» Anaxagorae proposuerat, nempe de finibus
rerum generatarum, v. gr. quae essent naturae stellarum,
earumque relationes inter se, et quae essent earum conver-
siones etc. Quae quaestiones ut solvi possint, non sufficiunt,
ut per se patet, solae hypotheses metaphysicae‚ sed requiritur
etiam scientia naturalis. De hac Plato iam in « Timaeo» agit.

 

