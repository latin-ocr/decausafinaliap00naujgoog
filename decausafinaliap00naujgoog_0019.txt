—2—

eorum in hac re et iarn ab aliis dictum invenerit et quid ipse
novi attulerit, etiam in quo quisque eorum vel profecerit vel
defecerit. Dein ostendimus quae inter eos sit relatio.

Norma qua hosce philosophos judicabimus est nobis Aris·
toteles; quapropter et eam notionem, quam ipse de causa finali
habuit, sequimur et quid ille de suis praedecessoribus iudicaverit
diligentissime referimus.

Cum vero potissimum Plato teleologicae mundi explicationi
insudaret ita, ut ceteros philosophos in hac re longe superaret,
cumque ipse Aristoteles, ut ejus discipulus plurima ab eo
· sumpsisset, idcirco vel maxime operam dabimus, ut mon·
stremus quae relatio praecipue inter hos duos philosophos
intercedat : quid scilicet Aristoteles qua criticus de Platone
senserit, quid ab eo sumpserit, et in quonam uterque conveniant
vel dissentiant.

Quamobrem nostra dissertatio est veluti introductio ad
investigandam notionem causae finalis apud Aristotelem. Quia
ipse in pluribus suos praedecessores praesertim Platonem secutus
est; ergo neque intelligi probe potest quid ipse novi dixerit,
nisi bene perspecta explorataque doctrina eorum, qui eum hac
in re praecesserunt.

Tandem quod ad media quibus in conscribenda dissertatione
usus sum attinet, plures sunt qui de Anaxagorae, Socratis et
Platonis systematibus scripserunt; de causa vero finali apud
Platonem Mabille, potissimum et Ρ.Ι Janet tractarunt. Sed quan·
tumscimus nemo hanc quaestionem eo modo quo nos sumimus,
tractavit, ita nempe, ut historice ostenderet quomodo notio

causae finalis cursu temporis evoluta fuerit.

 

