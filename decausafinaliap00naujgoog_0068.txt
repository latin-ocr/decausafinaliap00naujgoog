„51-

Non est tamen putandum nostram expositionem esse ordinatam
iuxta aristotelicam criticam; sed postquam de hac quaestione
ex scriptis Platonis notionem formavi, quaesivi in operibus
Aristotelis criticam communem et specialem quoad hosce dia·
logos. Critica Aristotelis est multiplerr, ut diximus, ideo de hac
opus erit multum dicere et bene ordinare ut tali vel tali dialogo
correspondeat; si haec critica falso intelligeretur, sequerentur
multi errores. Nostra non interest defendere vel improbare
Aristotelem, sed simpliciter exponere eius opiniones de causa
finali Platonis.

Aristoteles ita in inquirenda praedecessorum philosophia
procedebat, ut vera seligeret et quae sibi falsa videbantur
reprobaret. Quapropter et nos ostendere studebimus, ob quae
et cur Platonem improbet ille, et quae ut vera err eo accipiat,
quamvis nihil de hac re dicat.

 

