habent partim angustiores (39 A ss.) partim ampliores circulos
ad percurrendum; qui habent angustiores circulos ut luna, hi
velocius moventur. Cum autem circulus interior sit subditus
exteriori, ideo et septem planetae se movendo iuxta septem inte·
riores orbes, subditi sunt circulo animae exteriori, iuxta quem
circulum fit motus octavus stellarum fixarum cum toto coelo.
Tali modo planetae se movendo propriis motibus et motu
generali iuxta exteriorem circulum efficiunt in spatio spiram.

Ex hisce videtur, quaestiones, quas Anaxagorae proposuit,
esse solutas : singula scilicet in mundo optime disposita esse,
quantum a Deo disponi poterant. Commune bonum (κοινόν
ἀγαθόν) singularum rerum est ipse mundus ad cuius bonum
singula ut partes ordinantur, quia Demiurgus creavit mundum
ut perfectissimum deum, talem ut sibi ipsi sufficeret ¹. Ad
perfectionem mundi pertinet continere omnes res. Idea autem
mundi continet species omnium rerum, ideo et mundus, qui

est perfectissimus utpote formatus iuxta hanc mundi ideam,
continet omnia idearum simulacra ¹.

r. Tim.. 34 B, 68 E.
2. Tim.. 39 E. 4¹ noo C, 721).

 

