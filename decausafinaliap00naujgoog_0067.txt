——50—

et ex recentioribus philosophis non scholasticis fortasse maxime
est meritus de demonstratione existentiae causarum finalium.

Ei qui hac de re disserit, praeter difficultates, quae soli
Platoni sunt propriae, occurrunt aliae, quas Plato curn idea-
listis vel ultra-realistis communes habet. Ad probandam exi-
stentiam causae finalis experientia praecipue et scientia physica
requiritur, quia eius existentia probatur non a priori sed a
posteriori. Sed iuxta Platonem non est scientia (ἐπιστήμη) de
rebus sensibilibus, quod omnes eius dialogi testantur, et Plato
non multum occupabatur physica, sed est potius metaphysicus.
Explicatio systematis idealisticL quavis alia est difficilior, quia,
curn idealista imaginatione potius utatur, saepe cognitu difficile
est, quae excogitaverit, nisi coniectura quadam, neque semper
cogitationis eius causae inveniri possunt.

ln expositione notionis, quarn Plato de causa finali habet,
ita procedemus, ut sumendo quemvis dialogum qui rem respicit,
iuxta hunc exponamus nostram quaestionem : esset enim contra
sensum Platonis simul ex omnibus scriptis hanc doctrinam
exponere, quia inter ejus opera adsunt differentiae haud parvi
momenti. Ne tamen manca sit nostra expositio, ostendere cura-
bimus quomodo et hi dialogi inter se connectantur et quomodo
doctrina Platonis de causa finali, quae ex iis eruitur, sibi cohae-
reat. Imprimis tractabo de « Phaedone», postea de « Republica »,
⁴< Timaeo ιι, ‹ Philebo. » Hicce ordo, quem proposui, niti-
tur, ut mihi videtur, in ipsa notione, quam Plato de causa
finali habebat, quoe cursu temporis sub diversis respectibus
evolvebatur.

Praeter difficultates, quae occurrunt in expositione doctrinae
platonicae ipsius, adhuc magna difficultas est in intelligenda cri-
tica Aristotelis quoad causam finalem Platonis, Critica stagiritae
est multiplex et in variis eius scriptis invenitur, atque tum
directe turn indirecte pertinet ad nostram quaestionem. Haec
critica, ut patebit, plus pertinet ad varios dialogos Platonis,
quam ad communem notionem causae finalis platonicae. ln
nostra dissertatione, post unumquemque dialogum Platonis,
adducemus et criticam Stagiritae hunc dialogum tangentem.

